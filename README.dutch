
Hoi,

Ik ben op zoek naar een XML tool waarmee ik eenvoudig data uit XML-bestanden kan
halen en gebruiken voor andere doeleinden.

Bijgevoegd zijn twee XML bestanden, elk voor een ander project. De configurator
test-file bevat informatie voor een samengesteld artikel, en deze informatie
moet omgezet worden naar een import-formaat voor Exact. De productindex test-file
bevat een hele lijst (oke, 4, maar de echte file is >1GB) met verwijzingen naar
producten, en hiervan moeten de entries met een bepaald Catid verwerkt worden.

Voor de opdracht verwacht ik een implementatie voor de productindex, maar op zo'n
manier opgezet dat de basis herbruikbaar is voor de configurator (en voor andere
xml-bestanden natuurlijk).

Als je kijkt naar test_productindex.xml, dan wil ik van 'file' entries met
attribuut 'Catid' van '587' een rapportje op het scherm krijgen met
- Product_ID,
- Model_Name
- path (naar de detail-xml)
- HighPic
- een lijst met de EAN_UPC Values

Voor het test-bestand zou er dan uit moeten komen, netjes geformatteerd:

Product 30114
-------------
Title:      Lightweight Tripod VCT-R640
Image:      http://images.icecat.biz/img/norm/high/30114-Sony.jpg
Detail-XML: export/level4/NL/30114.xml
EANs:
- 4901780776467
- 5053460903188

Het echte bestand bevat 10.000en file entries en 1.000en entries met Catid=587,
en geeft dus een output met 1.000en stukjes geformatteerde tekst.

Ik denk aan een opsplitsing in een deel library (herbruikbaar) en een deel
project-code (specifiek inlezen van deze xml-structuur, en output van
geformatteerde tekst). De library moet ook door iemand gebruikt kunnen worden
die een beperkte programmeerkennis heeft, bijvoorbeeld om de configurator
xml te gaan verwerken.

Beperkte programmeerkennis betekent hier: kan code lezen en aanpassen, een
eenvoudige class definieren en natuurlijk loops en if/thens en dergelijke.
Daarnaast kun je ze ook dingen leren en uitleggen als dat nodig is :-).

Ik zou het leuk vinden een oplossing in Python te zien, maar een PHP-versie is
ook goed.

Het gaat erom om een idee te krijgen over je manier van code opzetten, over
herbruikbaarheid, en om te kunnen discussieren over de code die je geschreven
hebt.

Als je vragen of opmerkingen hebt, kun je mij bereiken via marc@guidance.nl of
ons algemene telefoonnummer 010-2642323.

Ciao, Marc.

